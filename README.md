# Praktisk information -mall för Numbers.app

# Hej!

Är du odödlig så kan du sluta läsa här.

Ok, du är alltså inte odödlig. Då förstår du att en dag så tar allt slut. Fast inte riktigt allt, för du kommer efterlevas av vänner och familj (samt en boupptecknare). Oavsett vilka tillgångar du har så kommer de att ärva din ekonomi.

Du kan med detta dokument underlätta för de efterlevande. Eller för en partner om du skulle bli sjuk.
Tanken med dokumentet är att samla viktig info på ett ställe ifall det skulle behövas, så de slipper börja på noll. Det här är en mall, och en sådan är till för att anpassas efter behov. Att få med allt och hålla det dagsaktuellt skulle jag inte rekommendera. Det är tänkt som en grundläggande insyn i din ekonomi. Dessutom kan du själv ha nytta av att ha viktig information samlat på ett ställe.

Eftersom dokumentet innehåller känslig och privat information råder jag dig starkt till att lösenordsskydda filen redan från start. 
Ett lösenordsskyddat dokument är enkelt att ”förvara” hos en familjemedlem, vän eller advokat. Se bara till att lösenordet finns någonstans. Mitt står på en post-it-lapp under mitt datorbord, dessutom har en person jag litar på dokumentet och lösenordet. Självklart kan man skriva ut dokumentet och förvara det på lämpligt ställe. För att välja nytt lösenord gå till Arkiv-menyn -> Ändra lösenord…

Det tar lite tid att fylla i allt, gör det inte på en gång. Själv tog det mig ett par månader innan jag fick ihop allt.

* Lösenordet är: `superduperhemligt`
* Dokumentet är i Numbers-format som finns till macOS, iOS samt på www.icloud.com/numbers/

	Bo, Uddevalla 2016
  
 Detta verk är licensierat under en [Creative Commons Erkännande-IckeKommersiell-DelaLika 4.0 Internationell Licens](creativecommons.org/licenses/by-nc-sa/4.0/ "CC-BY-SA-4.0")
